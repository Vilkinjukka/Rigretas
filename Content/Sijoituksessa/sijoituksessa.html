<!-- Mikä on sijoituskoira? -->
<div class="w3-row" style="padding:16px;">
  <h3>Mikä on sijoituskoira?</h3>
  <p>Sijoituskoira on kasvattajan valitsema koira, jota kasvattaja saa käyttää jalostukseen.
  Sijoituskoira voi olla myös aikuinen koira tai kasvattajan muualta ostama koira. Sijoituskoira
  on vastaanottajalle kuin oma koira lukuun ottamatta kasvattajalle sijoitussopimuksen ajaksi jäävää
  jalostus- ja omistusoikeutta. </p>

  <p>Vastaanottajalla on koiran hallintaoikeus. Sopimusaika on yleensä nartun kohdalla neljä vuotta
  ja se sisältää yhden pentueen kasvattajalle. Uroksen kohdalla viisi vuotta ja 3 pentuetta.
  Koirasta maksetaan vakuusmaksu, joka palautetaan kokonaisuudessaan takaisin vastaanottajalle sen
  jälkeen, kun sopimus on täyttynyt.</p>

  <p>Mikäli kasvattaja päättää jostain syystä jättää käyttämättä jalostusoikeutensa, voidaan sopimus
  purkaa ennen määräaikaa. Tällöin maksettua takuusummaa ei palauteta. Kasvattajalla ei ole oikeutta
  purkaa sijoitussopimusta ja saada koiraa takaisin, ellei vastaanottaja riko sijoitussopimusta.</p>

  <p>Mikäli päätän jättää käyttämättä koiraa jalostukseen terveydellisistä syistä tai luonteen vuoksi,
  siirrän koiran EJ-rekisteriin.</p>
</div>

<!-- Sijoitussopimus -->
<div class="w3-row" style="padding:16px;">
  <h3>Sijoitussopimus</h3>

  <p>Sijoitussopimus tehdään aina kirjallisesti Kennelliiton
  <a href="https://www.kennelliitto.fi/kasvatus-ja-terveys/vastuullinen-koirankasvatus/kennelliiton-sopimuslomakkeet" target="_blank">lomakkeella.</a></p>

  <p>Vastaanottaja on velvollinen ilmoittamaan nartun juoksun alkamisesta viimeistään
  juoksun 2. päivänä kasvattajalle. Vastaanottaja ei saa luovuttaa sijoituskoiraa
  kolmannelle osapuolelle.</p>

  <p>Koiran sijoittaminen on yhteistyötä koiran hyvinvoinnin parhaaksi. Kasvattaja
  pidättää itsellään koiran jalostus-, näyttely- ja koeoikeuden. Halutessaan koiran
  haltija voi osallistua koiran kanssa haluamiinsa näyttelyihin ja kokeisiin kasvattajan
  suostumuksella ja omalla kustannuksellaan.</p>

  <p>Sijoituskoira on kasvattajan luona näyttely-, koe- ja astutusmatkojen aikana
  sekä mahdollisen synnytyksen yhteydessä pidemmän aikaa, noin 2 viikkoa ennen
  synnytystä ja 7-8 viikkoa synnytyksen jälkeen. Kasvattaja ilmoittaa haltijalle
  koiran oleilun luonaan aina ennalta.</p>

  <p>Sijoituskoiralle tulee haltijan ottaa vakuutus.</p>
</div>

<!-- Kuka vastaa kustannuksista? -->
<div class="w3-row" style="padding:16px;">
  <h3>Kuka vastaa kustannuksista?</h3>

  <p>Haltija huolehtii sijoituskoiran normaaleista koiranomistajan kuluista esim. ruokinta,
  madotukset, rokotukset, vakuutukset, eläinlääkärikulut jne.</p>

  <p>Kasvattaja maksaa sopimuksen aikana kaikki jalostukseen liittyvät kulut mukaan
  lukien viralliset terveystarkastukset, koiran haltija maksaa muut kulut. Kasvattaja
  huolehtii koiran kuljettamiset astutukseen ja haluamiinsa näyttelyihin ja kokeisiin.
  Kasvattaja kustantaa kaikki näihin liittyvät kulut. Kasvattaja maksaa sijoitussopimuksen
  aikana Spanielien taipumuskokeen osallistumismaksun.</p>
</div>

<!-- Sijoituskoiran hoito -->
<div class="w3-row" style="padding:16px;">
  <h3>Sijoituskoiran hoito</h3>

  <p>Vastaanottajan tulee tiedostaa omat velvollisuutensa ja vastuunsa sopimusta solmittaessa.
  Sijoituskoiraa hoidetaan ja huolletaan luovuttajan antamien ohjeiden mukaan aivan kuin
  omaksikin ostettua pentua. Sijoituskoiralle annetaan mukaan samat pennunhoito- ja ruokintaohjeet,
  kuin muillekin pentuesisaruksille. Nämä rodunomaiset hoito-ohjeet kuuluvat jo lakisääteisestikin
  pennunottajalle sovittaessa koirakaupasta.</p>

  <p>Koirasta on huolehdittava niin, että se on hyvässä kunnossa. Se ei saa olla liian laiha tai lihava.
  Vastaanottajan tulee myös antaa koiralle vähintään peruskoulutus. Koira tulee opettaa käsittelyyn,
  pöydällä seisomiseen, hampaiden näyttämiseen ja kehässä liikkumiseen.</p>

  <p>Sijoitussopimuksen aikana koiran turkki hoidetaan kasvattajan antaman ohjeistuksen mukaisesti.
  Sijoituksessa oleva koiran trimmaa vain kasvattaja tai kasvattajan kanssa sovittu trimmaaja.
  Sijoituskoiran kanssa harjoitellaan spanielien taipumuskokeen eri osa-alueita (sosiaalisuus, jäljestys,
  haku, uiminen ja noutaminen), näihin saa kasvattajalta neuvot ja opastuksen. </p>
</div>
