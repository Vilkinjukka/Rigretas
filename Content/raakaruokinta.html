<div class="w3-row" style="padding:8px;">
  <div style="float:left">
    <img src="https://i.imgur.com/JFYVB0N.jpg" alt="kuvitus" class="post-img" style="width:256px; height:auto">
  </div>
  <p>Kauttani voit ostaa koirille ja kissoille kotimaista laaduksta lihaa, hevosta ja possua.
  Lihan tuottaa Paijan Tilateurastamo Urjalasta. Paijan lemmikkieläinten rehuntuotantolaitoksen tunnus on FIP003-576/2010</p>
</div>

<div class="w3-row" style="padding:8px;">

  <p>Lihahinnasto, hinnat sis. alv.</p>
  <p>Hevosen jauheliha: <br>40€/10kg<br> 25€/5kg</p>
  <p>Possun jauheliha: <br>35€/10kg<br> 20€/5kg</p>
  <p>Saatavilla ajoittain myös hevosen rasvaa ja sisäelimiä, sekä possun sisäelimiä ja lihaisia luita. Tilaukset sähköpostitse rigretas@gmail.com</p>
</div>
<div class="w3-row" style="padding:8px;">
  <h3>Muutama sana raakaruokinnasta</h3>

  <div style="float:left">
    <img src="https://i.imgur.com/1XXjtxs.jpg" alt="kuvitus" class="post-img" style="width:256px; height:auto">
  </div>

  <p>Kaikki cockerspanieliamme ovat syöneet ainoastaan raakaruokaa vuodesta 2010 alkaen.
  Raakaruokintaan meillä siirryttiin ensin jo edesmenneen Wilman kanssa. Toiveena oli
  saada tukevahko ja ahne cockerityttö tuntemaan itsensä kylläiseksi ja tätä kautta
  päästä eron jatkuvasta ruoanrosvous ongelmasta, joka oli saavuttanut meillä jo mahtavat
  mittasuhteet. Tämän luulen olevan monelle cockeri-ihmiselle tuttua. Toisaalta ajatus
  ruokinnasta, jolla voisin vaikuttaa koko koiran hyvinvointiin kiinnosti kovasti.</p>

  <p>Wilman kanssa kaikki sujui hyvin, ahneus hieman hellitti ja ruokarosvouskin väheni.
  Koira voi silminnähden hyvin ja ennen ”karvattoman” neidin turkki kasvoi kohisten.
  Pienen harjoittelun jälkeen löytyi oikea annoskokokin ja Wilman paino lähti laskuun.
  Tahvon kohdalla siirtymistä raakaruokaan vauhditti jatkuvat korvaongelmat. Raakaruokinnan
  aloittamisesta Tahvon korvat siistiytyvät muutaman viikon aikana, eikä mitään ongelmia ole
  sen jälkeen enää ollut.</p>

</div>

<div class="w3-row" style="padding:8px;">
  <p>Retu tuli taloon helmikuussa 2012. Etukäteen olimme pohtineet miten pennun ruokinnan toteutamme
  ja päätyneet että ruokimme tulokkaan puoliksi kuivamuonalla ja puoliksi raakaruoalla. Retu vaan
  itse päätti asiat toisin. Ensimmäinen viikko meni suunnitelman mukaan ja sitten tuo cockeripoika
  yllätti emännän kantamalla suussaan kuivamuonan toiseen huoneeseen ja tulemalla pyytämään
  ”sitä oikeaa ruokaa”. Siinä ei sitten muu auttanut kuin rohkeasti luottaa lukemaansa ja heivata
  kuivamuonasäkki ovesta ulos. Pennun kohdalla tärkeää on ruokinnan monipuolisuus ja D-vitamiinin
  saanti</p>

  <p>Betty ja Siru ovatkin sitten päätyneet raakaruoalle heti 4 viikkoisena kasvattajansa luona.
  Olen onnellisessa asemassa, kun Satu kasvattajana tarttui toiveeseeni ruokinnasta ja toteutti sitä
  yhteisen suunnitelman mukaan. Betty söi raakaruokaa myös läpi kanto- ja imetysajan, synnytti 9 hienoa
  cockerin alkua ja oma maito riitti hienosti kaikille vauvoille.</p>

  <p>Raakaruokinta vaikuttaa helposti työläältä mutta tapoja sen toteuttamiseen on monia. Itse ostan
  lihat, sisäelimet ja lihaisat luut suoraan tilateurastamosta, kala ja kananmunat tavis kaupanhyllyltä.
  Tosin kaiken saisi valmiina siisteissä ”pötköissä” lemmikkiliikkeen pakkasesta jos niin haluaa. Meillä
  koirat syövät laadukkaan lihan lisänä Effektri-öljyä, D-, B- ja E- vitamiinia, sinkkiä, calsiumia,
  pellavansiemenrouhetta ja merilevää. Kaikki ruoka syötetään raakana eli itse valmistus on helppoa.
  Hieman suunnittelua vaatii ”ruokalista” sillä raakaruokinnassa tärkeää on monipuolisuus jota katsellaan
  muutaman viikon jaksoina. Samoin koirien kanssa matkustaminen tarvitsee hieman kekseliäisyyttä mutta ei
  ole ylitsepääsemättömän vaikeaa. Meillä eniten päävaivaa raakaruokinnasta aiheutuu koirien mennessä hoitoon,
  raa’an ruoan antaminen koirille ällöttää joitakin ihmisiä. Hoitoon koirat menevät aina valmiiden ruoka-annosten
  ja kirjallisten ohjeiden kanssa. Oman aikansa on tietysti vaatinut hoitajien perehdyttäminen raakaruokintaan eli
  jos ruoka loppuu, ei esim. kaurapuuroa vaan jauhelihaa ja kananmunia.</p>

  <p>Koirien raakaruokinta jakaa mielipiteitä puolesta ja vastaan. Raakaruokinta koetaan vaikeaksi, pelottavaksi
  ja kalliiksi. Meillä kolmen cockerspanielin raakaruokkiminen ei tule kalliimmaksi kuin keskiverto kuivamuonalla
  ruokkiminen. Ja toisaalta pelkkää säästöä ovat eläinlääkärikäynneistä säästyneet rahat.  Kaikkien koiriemme kohdalla
  olemme olleet todella tyytyväisiä valintaamme; koirat voivat hyvin, eläinlääkärireissut ovat historiaa, karva kasvaa,
  hampaat ovat puhtaat ja syöminen on koirille mielekästä.  Suosittelemme lämpimästi tutustumaan aiheeseen.
  Vastaan kysymyksiin mielelläni ja autan asiassa alkuun, jos innostut raakaruokinnasta.</p>
</div>
